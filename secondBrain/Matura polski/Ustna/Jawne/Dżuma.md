##### 55. Co skłania człowieka do poświęceń? Omów zagadnienie na podstawie Dżumy Alberta Camusa. W swojej odpowiedzi uwzględnij również wybrany kontekst.

- Człowiek jest zdolny do poświęceń z różnych przyczyn, najczęściej kierując się sprzeciwem wobec cierpienia, niesprawiedliwości lub zła. Nie potrafi godzić się na ból i krzywdę innych, buntując się wobec niesprawiedliwości, ponieważ jego wrażliwość oraz system wartości nie pozwalają mu przejść obojętnie. Bywa także skłonny do poświęceń w obliczu przymusu, zniewolenia, utraty wolności lub dla osiągnięcia wyższego celu, który uznaje za ważniejszy niż własne dobro.
- W „Dżumie” Alberta Camusa motyw poświęcenia odgrywa kluczową rolę – wielu bohaterów angażuje się w walkę z epidemią, która nawiedziła miasto Oran. Główny bohater oraz narrator Dr. Rieux jako lekarz jest zobowiązany do walki z chorobą. Jednakże jego motywacje wykraczają poza sam zawód lekarza. Kieruje się przede wszystkim własnym światopoglądem oraz wrażliwością moralną. Dla niego pomaganie i leczenie chorych jest nie tylko obowiązkiem, ale także moralnym nakazem. Jego postawa świadczy o głębokiej wrażliwości oraz o wyznawaniu ideałów humanizmu.
- Tarrou angażuje się w organizację oddziałów sanitarnych, widząc w tym swoją misję. Grand, skromny urzędnik, poświęca swój czas, siły i zdrowie, mimo ograniczonych możliwości fizycznych, pokazując, że heroizm nie zawsze wymaga wielkich gestów.
- „Dżuma” Camusa jest zatem nie tylko opowieścią o walce z epidemią, ale także głęboką refleksją nad humanizmem i poświęceniem jako najwyższymi wartościami ludzkiej egzystencji.
##### 56. Człowiek wobec cierpienia i śmierci. Omów zagadnienie na podstawie Dżumy Alberta Camusa. W swojej odpowiedzi uwzględnij również wybrany kontekst.

- Człowiek wobec cierpienia i śmierci może przyjąć różnorodne postawy, które zalezą od jego moralności, wrażliwości czy doświadczeń życiowych. Z jednej strony istnieje postawa zaangażowana, która przeciwstawia się cierpieniu i reaguje na nie, natomiast z drugiej jest obojętność wobec innych, która można wynikać z między innymi braku empatii. Istnieje również postawa negatywna, człowieka, który wykorzystuje cierpienie innych dla własnych korzyści.
- W „Dżumie” Alberta Camusa ukazane są różnorodne zachowania wobec śmierci i cierpienia, które stanowią kluczowy temat powieści. Najważniejszą jest postawa heroizmu i poświęcenia prezentowana przez głównego bohatera i narratora powieści, czyli dr. Rieux. Decyduje się on na walkę z tytułową chorobą od samego początku jej rozprzestrzeniania. Mimo niebezpieczeństwa, które niesie jego praca pozostaje niezłomny w swoich postanowieniach. Symbolizuje on człowieka, który w momencie zagrożenia nie poddaje się. 
- Inną drogę początkowo wybiera Rambert, który przybył do Oranu tuż przed wybuchem epidemii. Planuje on uciec z miasta, aby wrócić do ukochanej. Jego dobro osobiste oraz miłość stanowią najwyższe dobro. Próbuje on wszystkie, nawet nawiązuje kontakt z przemytnikami. Jednak po czasie zmienia on swoje nastawienie. Dziennikarz zauważa, że jego postawa jest przykładem tchórzostwa i egoizmu. Ostatecznie postanawia pozostać w mieście, aby pomagać innym. 
- Camus w „Dżumie” przedstawia różnorodne postawy wobec cierpienia i śmierci, ukazując uniwersalne problemy ludzkiej egzystencji. W obliczu nieuchronnego cierpienia człowiek powinien, według autora, zachować solidarność i angażować się w walkę z nieszczęściem. 

*Kontekst: Hiob*
##### 57. Czy możliwa jest przyjaźń w sytuacjach skrajnych? Omów zagadnienie na podstawie Dżumy Alberta Camusa. W swojej odpowiedzi uwzględnij również wybrany kontekst.

- Przyjaźń to jedna z najważniejszych wartości w życiu człowieka, szczególnie cenna w chwilach trudnych i kryzysowych. Prawdziwa przyjaźń ujawnia się dopiero w skrajnych sytuacjach. 
- W „Dżumie” Alberta Caumsa widzimy różne zachowania i postawy, część z nich jest oparta na głębokiej przyjaźni. Zaraza, jaka nawiedziła miasto Oran, jest szczególnym wydarzeniem dla życia mieszkańców Oranu, doświadczają oni trudnych sytuacji, muszą poddać się licznym ograniczeniom, izolować się i unikać kontaktów z drugim człowiekiem. 
- Główny bohater powieści – doktor Rieux, za wszelką cenę chce zwalczać groźną zarazę i pomagać w cierpieniach. Jego znajomości z Josephem Grandem oraz Tarrou przeradzają się w subtelną przyjaźń opartą na wzajemnym zrozumieniu i bezinteresownej współpracy. 
- Wspólnie organizują oddziały sanitarne, które mają na celu utrzymywać porządek w mieście, jak również pomagać umierającym i cierpiącym. Ich spontaniczne, pełne współczucia i troski o drugiego człowieka, działania, uświadamiają jak istotna jest solidarność ludzi w trudnych momentach.
- Historia ta pokazuje, że przyjaźń, w trudnych momentach, nie tylko pozwala zwalczać zło i nieść pomoc, ale także może być siłą wręcz magnetyczną i zarażać innych swoją szlachetnością