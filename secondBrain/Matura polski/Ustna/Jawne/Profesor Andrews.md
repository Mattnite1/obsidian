##### 67. Stan wojenny z perspektywy obcokrajowca. Omów zagadnienie na podstawie utworu Profesor Andrews w Warszawie Olgi Tokarczuk. W swojej odpowiedzi uwzględnij również wybrany kontekst.

- Stan wojenny w najnowszej historii Polski to wydarzenie tragiczne i traumatyczne, które dla wielu Polaków stanowiło punkt zwrotny. Zbulwersowało i podłamało morale społeczeństwa, wywołując wstrząs i poczucie rozgoryczenia.
- Jednak spojrzenie na to wydarzenie z perspektywy obcokrajowca wnosi nową i bardzo pouczającą jakość. Pozwala na szersze, bardziej uniwersalne zrozumienie tego, czym był stan wojenny.
- Opowiadanie Olgi Tokarczuk „Profesor Andrews w Warszawie” rzuca światło na ten kontrast, ukazując stan wojenny oczami cudzoziemca. Profesor Andrews, tytułowy bohater, jest brytyjskim psychologiem, który przybywa do Warszawy w przed dzień ogłoszenia stanu wojennego. Jego wizyta, pierwotnie zaplanowana jako seria wykładów zostaje brutalnie przerwana przez rzeczywistość. To, co miało być intelektualną przygodą, zmienia się w podróż przez nieznany.
- Gdy profesor budzi się następnego dnia, nie działa telefon, umówiona kobieta nie pojawia się na spotkaniu, a przez okno widać czołgi na ulicach. Te obrazy wprowadzają go w stan dezorientacji i niepokoju. 
- Postanawia ruszyć na miasto, aby zrozumieć, co się dzieje, jednak Warszawa jawi mu się jako labirynt pełen szarych, przygnębiających budynków. Doświadcza samotności i zagubienia. Jego próby nawiązania kontaktu z miejscowymi kończą się niepowodzeniem, głównie z powodu bariery językowej. Jednym z niewielu miejsc, które wywołuje w nim poczucie znajomości, jest kolorowy sklep Pewex, przypominający sklepy znane mu z Anglii. 
- Kulminacją tej absurdalnej rzeczywistości jest scena, w której Andrews spotyka mężczyznę, który zaprasza go do domu i częstuje bimbrem. Bariera językowa utrudnia komunikację, ale jedno słowo – „war” (wojna) – pozostaje w głowie profesora. Dla niego, obywatela wolnego kraju, rzeczywistość stanu wojennego wydaje się całkowicie irracjonalna. Warszawa w jego oczach staje się nie tylko miastem obcym, ale wręcz surrealistycznym – miejscem, w którym normalność ustępuje miejsca chaosowi.
- Tokarczuk pokazuje, że spojrzenie z zewnątrz, choć często pozbawione emocjonalnego zaangażowania i kontekstu historycznego, pozwala lepiej uchwycić paradoksy i absurdy systemu, który zdominował życie milionów ludzi.