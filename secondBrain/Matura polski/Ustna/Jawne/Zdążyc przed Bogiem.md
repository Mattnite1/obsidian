##### 53. Czy możliwe jest zachowanie godności w skrajnych sytuacjach? Omów zagadnienie na podstawie Zdążyć przed Panem Bogiem Hanny Krall. W swojej odpowiedzi uwzględnij również wybrany kontekst

- W skrajnych sytuacjach, takich jak te panujące w obozach koncentracyjnych, czy gettach w czasie II Wojny Światowej, człowiek był wystawiony na ekstremalne próby. Mimo przerażających i okrutnych warunków, niektórzy ludzie byli w stanie zachować godność, jednak było to bardzo trudne.
- Hanna Krall w swoim reportażu "Zdażyć przed Panem Bogiem" przedstawia skrajne warunki życia w getcie warszawskim oraz dramatyczne okoliczności powstania w getcie w 1943 roku. Pokazuje, że człowiek mimo ekstremalnych okoliczności może zachować godność. Żydzi, będący świadomi nieuchronnej śmierci postanowili, że umrą na własnych zasadach, w powstaniu, a nie w niemieckich komorach gazowych.
- Marek Edelman w rozmowie z Krall podkreślał jak ważna była ta forma śmierci. Strzelanie było aktem niezgody na podporządkowanie się systemowi zagłady. Życie w getcie było codzienną walką o przetrwanie. 
- Autorka przytacza przykłady zachowań kanibalistycznych. Były to dramatyczne sytuacje w których głód odbierał człowieczeństwo, jednak mimo to znajdywali się tacy, którzy wykazywali się godnością dzieląc się z innymi np. okruchami chleba 
- Pola Lifszyc stanęła przed tragicznym dylematem opuszczenia swojej chorej matki, wybrała pozostanie przy niej. Jej postawa pokazuje wierność i lojalność wobec wartości i bliskich, nawet w obliczu takiego cierpienia 
- Bohaterowie książki pomimo wszystkiego starali się żyć według własnych zasad i na własnych warunkach. Walka z okupantem czy solidarność z bliskimi były ich sposobami na zachowanie godności w tych nieludzkich chwilach

*Kontekst: Opowiadania Borowskiego -> W takich ekstremalnych warunkach zachowanie ludzkiej godności było niemal niemożliwe. System zmuszał ludzi do podporządkowania się brutalnym zasadom, odbierając im to, co czyniło ich ludźmi*
##### 54. Zagłada z perspektywy świadka i uczestnika wydarzeń w getcie. Omów zagadnienie na podstawie Zdążyć przed Panem Bogiem Hanny Krall. W swojej odpowiedzi uwzględnij również wybrany kontekst.

- Perspektywa świadka i uczestnika strasznych wydarzeń zagłady jest bardzo istotna. Pozwala przekazać prawdziwy obraz tego co się wydarzyło, dzięki czemu reszta może uświadomić sobie jakie okrucieństwa się działy. Zagłada żydów, czyli holokaust, która miała na celu eksterminację całego narodu to wstrząsające wydarzenie, w które wiele osób w trakcie II Wojny Światowej nie chciało wierzyć. Dzięki relacjom nie pozwalamy zapomnieć o tym co się wydarzyło.
- W reportażu Hanny Krall pt. "Zdążyć przed Panem Bogiem" mamy przedstawioną relację zarówno świadka, jak i uczestnika wydarzeń związanych z zagładą żydów w getcie warszawskim. Był on ostatnim dowódcą powstania i jednym z nielicznych, którym udało się przeżyć. 
- Jego relacja unika powściągliwości i heroizmu, za co często był krytykowany. Opowiada historię w sposób uczciwy, tak jak ją zapamiętał, dzięki czemu jego narracja nabiera autentyczności.
- Opowiada on o życiu w getcie, które było walką o przetrwanie o strasznych okolicznościach. Głównym celem codzienności było znalezienie pożywienia. Szerzyły się choroby, a ekstremalne warunki prowadziły do zaniku moralności. To wszystko było tylko preludium do wywozów do obozów koncentracyjnych. 
- Najbardziej wstrząsającym momentem jest opis podjęcia decyzji o wybuchu powstania. Żydzi będąc świadomi czekającej ich śmierci w komorach gazowych postanowili, że umrą z godnością, na własnych zasadach.
- Edelman wprowadza czytelnika w psychologiczne i moralne dylematy. Wspomina dramatyczne wydarzenia, takie jak masowe samobójstwo w bunkrze dowódcy powstania Anielewicza. Jego opowieść jest niezwykle ważnym elementem historii. Ukazuje rzeczywistość getta i wydarzenia, których wolno żyjący ludzie nie potrafią sobie wyobrazić
- Relacja Edelmana przypomina, że najważniejszymi świadkami historii są ci, którzy przeżyli te wydarzenia na własnej skórze. 

*Kontekst: "Proszę państwa do gazu" ukazuje rzeczywistość holokaustu z perspektywy świadka i więźnia obozu koncentracyjnego.*

