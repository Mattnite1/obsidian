##### 7. Heroizm jako postawa człowieka w zmaganiu się z losem. Omów zagadnienie na podstawie znanych Ci fragmentów Iliady Homera. W swojej odpowiedzi uwzględnij również wybrany kontekst.

- Heroizm to szlachetna i rycerska postawa, cechująca się odwagą i poświęceniem, która pozwala człowiekowi nie tylko stawiać czoła przeciwnościom losu, ale także podejmować działania w imię wyższych wartości. Wykracza poza codzienną odwagę, stając się świadomym wyborem, który wymaga zarówno siły fizycznej, jak i moralnej.
- W literaturze jednym z najwybitniejszych przykładów heroizmu jest „Iliada” Homera, która ukazuje losy bohaterów trojańskich, a w szczególności Achillesa i Hektora.
- Achilles, uosabia zarówno siłę fizyczną, jak i emocjonalne rozdarcie człowieka wobec przeznaczenia. Jego życie naznaczone jest przepowiednią, czeka go krótki, lecz chwalebny żywot, jeśli zdecyduje się walczyć, albo długie i spokojne życie w cieniu, bez wielkiej sławy. Wybierając drogę wojownika, Achilles świadomie decyduje się na zmierzenie z losem, nawet jeśli prowadzi to do jego przedwczesnej śmierci.
- Heroizm Achillesa objawia się w jego niezłomności i wierności własnym ideałom, ale także w gotowości do ponoszenia konsekwencji swoich wyborów. Jego gniew po śmierci przyjaciela stał się tak silny, że pragnienie zemsty stało się jego główną motywacją.
- Kulminacyjnym momentem „Iliady” jest pojedynek Achillesa z Hektorem pod murami Troi. Achilles zwycięża w walce, ale jednocześnie mierzy się z własnym bólem, żalem i gniewem, które determinują jego działania.
- Natomiast Hektor, stanął do walki z Achillesem wiedząc, że nie ma szans na zwycięstwo. Przed pojedynkiem dowiedział, że jego los został przesądzony na Olimpie. Jego decyzja o pojedynku była świadectwem odwagi i determinacji. Śmierć Hektora staje się symbolem tragicznego heroizmu.
- Obie postaci – Achilles i Hektor – ukazują, że heroizm to nie tylko triumf nad wrogiem czy siła fizyczna, lecz także zdolność do akceptacji losu i podejmowania wyzwań mimo świadomości ich tragicznych konsekwencji.

*Kontekst: Dżuma -> heroizm jako walkę z chorobą*
