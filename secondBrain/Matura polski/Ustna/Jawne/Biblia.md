##### 1. Motyw cierpienia niezawinionego. Omów zagadnienie na podstawie znanych Ci fragmentów Księgi Hioba. W swojej odpowiedzi uwzględnij również wybrany kontekst.

- Człowiek w swoim życiu wielokrotnie doświadcza niezawinionego cierpienia. W takich sytuacjach towarzyszą mu najczęściej: poczucie niesprawiedliwości, niezrozumienie oraz bunt wobec losu
- W „Księdze Hioba” motyw niezawinionego cierpienia stanowi centralny problem tej biblijnej opowieści. Tytułowy bohater, Hiob, to postać nieskazitelna, określana wówczas jako „sprawiedliwa” – uczciwa, pobożna i oddana Bogu całym sercem.\
- Jednak jego życie diametralnie się zmienia za sprawą zakładu pomiędzy Szatanem a Bogiem, w wyniku którego Hiob zostaje poddany ciężkiej próbie wiary.
- Na bohatera spadają ogromne nieszczęścia: traci dzieci, majątek, a na koniec choruje na trąd. Hiob, choć początkowo znosi swoje cierpienia z pokorą, z czasem zaczyna kwestionować Bożą sprawiedliwość.
- Kluczowym momentem w historii Hioba jest rozmowa z Bogiem, który nie daje bezpośredniej odpowiedzi na pytanie o przyczynę jego cierpienia, ale ukazuje mu dwie perspektywy: Boską i ludzką. Bóg tłumaczy, że człowiek, jako istota ograniczona, nie jest w stanie pojąć złożoności świata i konieczności istnienia zła.
- Po spotkaniu z Bogiem Hiob zmienia swoją postawę. Przyjmuje pokorę i uznaje, że cierpienie nie jest karą, lecz istotnym i koniecznym elementem ludzkiej egzystencji.
- Ostatecznie Bóg wynagradza Hioba, przywracając mu dwukrotnie więcej, niż stracił.

*Kontekst: Dżuma*
##### 2. Człowiek wobec niestałości świata. Omów zagadnienie na podstawie znanych Ci fragmentów Księgi Koheleta. W swojej odpowiedzi uwzględnij również wybrany kontekst.

 *Marność nad marności i wszystko marność

- Człowiek przyjmuje różne postawy wobec niestałości świata. Najczęściej zmienność, przemijalność, a także przypadkowość i świadomość zbliżającej się śmierci budzą w nim poczucie niepokoju, lęku, zagubienia oraz bezradności.
- Księga Koheleta, znana również jako Eklezjastes, w niezwykle sugestywny sposób przedstawia problem niestałości świata. Autor księgi, utożsamiany tradycyjnie z królem Salomonem, analizuje naturę ludzkiej egzystencji i otaczającej rzeczywistości, dochodząc do wniosku, że wszystko podlega przemijaniu.
- Kohelet pokazuje, że życie ludzkie jest nietrwałe, że – bogactwo, mądrość, praca, przyjemności – nie przynoszą trwałego zadowolenia, ponieważ podlegają ulotności czasu. Zauważa, że mądrość i głupota, bogactwo i bieda – choć wydają się przeciwstawne – w ostateczności prowadzą do tego samego: śmierci. Wobec nieuchronnego kresu egzystencji pytania o cel życia i sens ludzkich działań wydają się pozostawać bez odpowiedzi.
- Jednak mimo pesymistycznego tonu, Księga Koheleta oferuje również praktyczną refleksję: autor zachęca, by człowiek cieszył się chwilą obecną i korzystał z życia, doceniając codzienne radości. Podkreśla również, że pełny sens życia człowiek może odnaleźć jedynie w relacji z Bogiem.
- W ten sposób Księga Koheleta ukazuje problem niestałości świata jako kluczowy dla ludzkiej egzystencji.

*Kontekst: Barok -> Vanitas*
##### 3. Wizja końca świata. Omów zagadnienie na podstawie znanych Ci fragmentów Apokalipsy św. Jana. W swojej odpowiedzi uwzględnij również wybrany kontekst.

- W sztuce, a szczególnie w literaturze, dostrzegamy różnorodne wizje końca świata. To naturalne dociekanie wynikało z prostego logicznego założenia – skoro coś ma swój początek, musi również mieć swój kres
- Apokalipsa wg św. Jana to najbardziej tajemnicza i symboliczna księga Biblii. Nie ulega wątpliwości, że wizja zawarta w Apokalipsie wywierała i nadal wywiera ogromny wpływ na religię oraz światopoglądy. W ostatniej księdze Nowego Testamentu koniec świata przedstawiony jest jako dramatyczne wydarzenie, w którym Bóg dokonuje ostatecznego sądu nad ludzkością
- Kluczowe elementy tej wizji to otwarcie siedmiu pieczęci, zapowiadające wojny, głód, zarazy i śmierć, oraz dźwięki siedmiu trąb, zwiastujące katastrofy kosmiczne. Centralnym motywem jest walka dobra, reprezentowanego przez Boga i Baranka, z siłami zła – Smokiem, Bestią i Fałszywym Prorokiem – zakończona triumfem sprawiedliwości.
- Choć pełna grozy, wizja ta niesie nadzieję na zwycięstwo dobra i odnowienie świata. Była szczególnie ważna dla prześladowanych chrześcijan I wieku, dając im wiarę w ostateczny triumf sprawiedliwości i odkupienia.